Licenční smlouva společnosti SUSE® s koncovým uživatelem k betaverzi 
softwaru

PŘEČTĚTE SI POZORNĚ TUTO LICENČNÍ SMLOUVU.  INSTALACÍ, STAŽENÍM NEBO 
JINÝM POUŽITÍM TOHOTO SOFTWARU SOUHLASÍTE S PODMÍNKAMI TÉTO SMLOUVY 
K BETAVERZI SOFTWARU A S PODMÍNKAMI VŠECH DODATEČNÝCH LICENČNÍCH 
SMLUV SPOLEČNOSTI SUSE, KTERÉ JSOU SOUČÁSTÍ TOHOTO SOFTWARU.  POKUD 
S PODMÍNKAMI TÉTO SMLOUVY NESOUHLASÍTE, SOFTWARE NESTAHUJTE, 
NEINSTALUJTE ANI NEPOUŽÍVEJTE.  SOFTWARE NESMÍ BÝT PRODÁN, POSTOUPEN 
ANI DÁLE ŠÍŘEN BEZ PŘEDCHOZÍHO PÍSEMNÉHO SVOLENÍ SPOLEČNOSTI SUSE.

Tato licenční smlouva s koncovým uživatelem k·betaverzi softwaru 
společnosti SUSE (dále jen „licenční smlouva“) spolu s jakoukoli 
doplňkovou licenční smlouvou společnosti SUSE dodanou s tímto 
softwarem je právní smlouva mezi vámi (subjektem nebo osobou) 
a společností SUSE LLC (dále jen „SUSE“). Softwarové produkty 
uvedené v názvu této licenční smlouvy, inovace softwaru, média 
(existují-li) a doprovodná online nebo tištěná dokumentace 
(souhrnným označením „software") jsou chráněny autorskými právy 
a úmluvami Spojených států amerických a dalších zemí a vztahují se 
na ně podmínky této licenční smlouvy.  Pokud s podmínkami této 
licenční smlouvy nesouhlasíte, software nestahujte, neinstalujte a 
ani jinak nepoužívejte. Je-li to možné, vraťte v takovém případě 
nepoužité balení společnosti SUSE.  Software vám nebyl prodán, pouze 
vám byla udělena licence k jeho užívání.

Software může být dodáván jako součást jiných softwarových programů 
nebo v kombinaci s nimi. Na tyto jiné softwarové programy se mohou 
vztahovat jiné licenční podmínky anebo mohou být licencovány jiným 
poskytovatelem licence než společností SUSE.  Před následujícími 
podmínkami mají přednost podmínky licenční smlouvy s koncovým 
uživatelem dodané s konkrétním softwarovým souborem při instalaci 
nebo stažení softwaru.   Softwarové programy jiných výrobců jsou 
poskytnuty k použití podle vašeho vlastního uvážení.  Společnost 
SUSE neodpovídá za jakýkoli software jiných výrobců a nenese žádnou 
odpovědnost za jeho používání.

Software může obsahovat nezávisle vyvinuté součásti open source, 
které se řídí samostatnými licenčními podmínkami.  Licenční práva 
k jednotlivým součástem řídícím se samostatnými licenčními 
podmínkami jsou definována příslušnými podmínkami. Žádné ustanovení 
této smlouvy neomezuje ani jinak neovlivňuje práva, povinnosti a 
podmínky, jež se na vás vztahují a které musíte splnit, vyplývající 
z takových licencí.  Licenční podmínky k některé součásti vás sice 
mohou opravňovat k distribuci součásti, při takové distribuci však 
nesmíte používat známky společnosti SUSE (například SUSE a SUSE 
LINUX), a to bez ohledu na to, zda součást známky společnosti SUSE 
obsahuje.  

Licence.  Na základě podmínek této licenční smlouvy vám společnost 
SUSE uděluje nevýhradní, nepřevoditelné právo na reprodukování 
a interní používání softwaru po níže uvedenou dobu v množství 
nezbytném pro vaše vyhodnocení anebo testování softwaru.  

Pokud je v softwaru zahrnut nebo společně se softwarem dodán i 
nějaký samostatný produkt SUSE jiný než produkt poskytnutý k beta 
testování, tak bez ohledu na licenční práva v licenční smlouvě 
doprovázející tuto kopii samostatného produktu SUSE souhlasíte 
s tím, že tento samostatný produkt SUSE budete používat výhradně ve 
spojení s tímto softwarem a jen pro účely vyhodnocení tohoto 
softwaru. Vaše právo používat samostatný produktový software SUSE 
končí s ukončením platnosti licenční smlouvy k betaverzi softwaru 
(viz níže).

Doba trvání.  Tato licenční smlouva vstupuje v platnost dnem získání 
softwaru a zůstává v platnosti do doby, kdy bude ukončena.  Tato 
smlouva bude ukončena, jakmile nastane první z následujících 
událostí:  (i) uplyne 90 dní od instalace softwaru, (ii) bude vydána 
další předběžná verze softwaru, (iii) společnost SUSE zahájí 
komerční dodávky softwaru, (iv) některá ze smluvních stran písemně 
oznámí ukončení smlouvy, nebo (v) porušíte některou podmínku této 
smlouvy k betaverzi softwaru.  Při ukončení platnosti této licenční 
smlouvy musíte přestat používat software, vrátit do původního stavu 
všechny softwarem provedené akce a zničit originál a všechny kopie 
softwaru, případně je vrátit společnosti SUSE. Software musíte také 
odstranit ze všech svých systémů.

Kvalita předběžné verze.  Protože se jedná o předběžný software, 
nedoporučuje se jeho použití v komerčním nebo produkčním systému.  
Software dosud nebyl plně testován a může obsahovat chyby 
a opomenutí.  Software lze používat pouze v testovacím prostředí.  
Společnost SUSE nezaručuje, že komerční verze softwaru bude 
zpřístupněna veřejnosti, že budou dodrženy předpokládané termíny 
nebo že budou vydány přidružené produkty.  Veškerá rizika spojená 
s používáním softwaru nesete výhradně vy.  Software může obsahovat 
automatický blokovací mechanizmus, který brání jeho použití po 
uplynutí určité lhůty, takže doporučujeme zálohovat váš systém a 
přijmout další opatření k ochraně před ztrátou souborů nebo dat.  
Software používáte zcela na vlastní nebezpečí.

Důvěrnost.  (Tato část se vás týká v případě, že společnost SUSE 
neuvolnila software pro veřejnost jako nechráněný software beta bez 
závazku důvěrnosti.)  Software a veškeré související koncepty, 
doprovodná dokumentace a materiály, informace o produktu, výsledky 
testování a hodnocení, výsledky výkonnostních testů, předpokládané 
termíny, čísla a hesla PIN a veškeré ostatní související informace 
jsou důvěrným vlastnictvím společnosti SUSE a jejích dodavatelů a 
jako takové jsou považovány za „důvěrné informace“.  Zavazujete se 
nevyzradit ani neposkytnout důvěrné informace žádné další osobě či 
subjektu. Dále se zavazujete, že nebudete důvěrné informace používat 
k jiným účelům, než je testování nebo hodnocení softwaru a oznámení 
výsledků společnosti SUSE.  Pokud je vám poskytnuto číslo PIN nebo 
heslo pro webové servery s omezeným přístupem, zavazujete se, že 
toto číslo PIN nebo heslo nesdělíte jiné osobě nebo subjektu.  Váš 
závazek důvěrnosti zůstává platný i po ukončení této licenční 
smlouvy k betaverzi softwaru, dokud společnost SUSE nezpřístupní 
tyto informace veřejnosti.

Zpětná vazba.  Jste srozuměni a souhlasíte s tím, že společnost SUSE 
může použít vámi poskytnutou zpětnou vazbu nebo informace, a tímto 
udělujete společnosti SUSE trvalé a neodvolatelné povolení používat 
tyto informace pro jakékoli účely bez náhrady za podmínky, že 
společnost SUSE nebude v této souvislosti veřejně uvádět vaše jméno. 
Prohlašujete a zaručujete, že tato zpětná vazba a informace nebudou 
obsahovat žádné vlastnické a důvěrné informace týkající se vás nebo 
jiné osoby a že jste oprávněni toto povolení poskytnout.  

Licenční omezení.  Společnost SUSE si vyhrazuje všechna práva, která 
vám nebyla výslovně udělena.  Nejste oprávněni:  (1)  jakkoli 
zvyšovat počet připojení podporovaných softwarem, ke kterým máte 
licenci, případně podporovat více připojení nebo uživatelů 
prostřednictvím jednoho připojení, (2)  zpětně překládat, 
dekompilovat nebo analyzovat software mimo rozsah výslovně povolený 
příslušnými zákony, (3)  upravovat, měnit, pronajímat, sdílet nebo 
půjčovat software, případně dále postupovat práva plynoucí z této 
licenční smlouvy, (4)  převádět software nebo vaše licenční práva 
plynoucí z této smlouvy, ať již vcelku nebo částečně.

AUTORIZOVANÁ PRACOVIŠTĚ PRO TESTOVÁNÍ BETAVERZÍ  

Pokud jste byli ustanoveni jako autorizované pracoviště pro 
testování betaverzí, pak pro vás platí následující podmínky.  Pokud 
se chcete kvalifikovat jako autorizované pracoviště pro testování 
betaverzí, kontaktujte prosím programového manažera SUSE pro 
testování betaverzí na e-mailu beta-programs@lists.suse.com.  
Společnost SUSE může kdykoli změnit rozsah výhod, které jsou vám za 
testování nabízeny. V takovém případě oznámí tyto změny na 
příslušném webovém serveru společnosti SUSE.

Podpora.  Společnost SUSE poskytne přímou podporu pro software 
v souladu s aktuální nabídkou podpory společnosti SUSE autorizovaným 
pracovištím pro testování betaverzí pro daný software zveřejněnou na 
příslušném webovém serveru společnosti SUSE a oznámenou programovým 
manažerem společnosti SUSE pro betaverzi daného softwaru.  Tato 
podpora může být usnadněna použitím webových nástrojů, elektronické 
pošty anebo telefonu.  Společnost SUSE poskytne nezbytné webové 
adresy, elektronické adresy a telefonní čísla podpory.

Testování.  Souhlasíte, že na vlastní náklady provedete a dokončíte 
všechny testovací programy poskytnuté společností SUSE během 
testování betaverze a plně otestujete software provedením dalších 
testů, které považujete za užitečné nebo nezbytné.  Souhlasíte 
s tím, že zajistíte hardware, software a pracovníky nezbytné pro 
provedení odpovídajícího testování a splnění zde uvedených 
požadavků.  Souhlasíte s tím, že během testování betaverze 
uskutečníte testy v minimálním rozsahu čtyř pracovních hodin týdně. 
Během testování je třeba věnovat zvýšenou pozornost funkčnosti, 
přesnosti, konzistenci a snadnému používání testovaného softwaru při 
jednotlivých testech a rovněž věnovat pozornost související 
dokumentaci.  Výsledky všech testovacích programů a dalšího 
testování včetně veškerých návrhů, nesrovnalostí a problémů musí být 
podrobně zdokumentovány (včetně konfigurace systému atd.) a jednou 
týdně předávány společnosti SUSE prostřednictvím vykazovacích metod 
anebo nástrojů poskytnutých nebo specifikovaných společností SUSE.  
Mezi tyto metody a nástroje mohou patřit webové nástroje, 
elektronická pošta, fax, pošta a telefon.  Aby bylo možno případné 
chyby rychle opravit, souhlasíte s tím, že budete problémy zjištěné 
v softwaru hlásit do dvou (2) dnů od jejich zjištění, i když si 
nebudete jisti, zda problém nastal z důvodu náhodné chyby nebo chyby 
v softwaru.  Souhlasíte s tím, že na konci testování betaverze 
vypracujete na vyžádání písemnou zprávu shrnující vykonané testy, 
celkové dojmy ze softwaru a případné plánované použití softwaru ve 
vašem prostředí.  Souhlasíte s tím, že vyplníte případné dotazníky 
týkající se výkonnosti testovacích programů a dalších aspektů 
softwaru a v požadovaném termínu a na určeném médiu je vrátíte.

VLASTNICKÁ PRÁVA

Nepřechází na vás nárok na software ani na jeho vlastnictví.  
Společnost SUSE, případně její poskytovatelé licencí, vlastní 
a ponechávají si veškeré nároky a práva k duševnímu vlastnictví 
obsaženému v softwaru včetně jakýchkoli jeho úprav a kopií.  Touto 
smlouvou získáváte pouze licenci na používání softwaru.

ODMÍTNUTÍ ZÁRUK

SOFTWARE A DALŠÍ DŮVĚRNÉ INFORMACE JSOU POSKYTOVÁNY „TAK, JAK JSOU“, 
BEZ ZÁRUKY JAKÉHOKOLI DRUHU.  VEŠKERÁ RIZIKA SPOJENÁ S POUŽÍVÁNÍM 
A VÝSLEDKY POUŽÍVÁNÍ DŮVĚRNÝCH INFORMACÍ NESETE VÝHRADNĚ VY.  
SPOLEČNOST SUSE ODMÍTÁ VŠECHNY VÝSLOVNÉ NEBO ODVOZENÉ ZÁRUKY VČETNĚ, 
MIMO JINÉ, ODVOZENÝCH ZÁRUK TÝKAJÍCÍCH SE OBCHODOVATELNOSTI, 
VHODNOSTI PRO KONKRÉTNÍ ÚČEL, VLASTNICTVÍ NEBO NEPORUŠENÍ PRÁVA.  
SPOLEČNOST SUSE NEZARUČUJE, ŽE SOFTWARE SPLNÍ VAŠE POŽADAVKY ANI ŽE 
JEHO PROVOZ BUDE NEPŘERUŠOVANÝ.  Některé místně příslušné soudy 
neumožňují odmítnutí určitých záruk nebo některá omezení, proto 
je možné, že některá z výše uvedených omezení se na vás nevztahují. 
Tato omezená záruka vám poskytuje určitá práva a určitá práva vám 
zajišťuje zákon, který se v jednotlivých státech liší.

Produkty, které nejsou produkty společnosti SUSE.  Software může být 
dodáván spolu s hardwarem nebo jinými softwarovými programy 
licencovanými nebo prodávanými jinými poskytovateli licencí než 
společností SUSE.  SPOLEČNOST SUSE NEPOSKYTUJE ZÁRUKU NA PRODUKTY 
JINÝCH VÝROBCŮ.  VŠECHNY TAKOVÉ PRODUKTY JSOU POSKYTOVÁNY „TAK JAK 
JSOU“.  VŠECHNY ZÁRUČNÍ OPRAVY PRODUKTŮ JINÝCH VÝROBCŮ ZAJIŠŤUJÍ 
POSKYTOVATELÉ LICENCÍ TĚCHTO PRODUKTŮ V SOULADU S PLATNOU ZÁRUKOU 
POSKYTOVATELE LICENCE.

OMEZENÍ ODPOVĚDNOSTI

Následné ztráty.  SPOLEČNOST SUSE ANI ŽÁDNÝ Z JEJÍCH POSKYTOVATELŮ 
LICENCÍ, PŘIDRUŽENÝCH SPOLEČNOSTÍ NEBO ZAMĚSTNANCŮ NENESE 
ODPOVĚDNOST ZA JAKÉKOLI ZVLÁŠTNÍ, NÁHODNÉ, NÁSLEDNÉ, NEPŘÍMÉ, 
ÚMYSLNÉ, EKONOMICKÉ NEBO TRESTNÍ ŠKODY ZPŮSOBENÉ POUŽITÍM SOFTWARU 
NEBO NEMOŽNOSTÍ JEJ POUŽÍT, MIMO JINÉ VČETNĚ ZTRÁTY ZISKU, ŠKOD PŘI 
PODNIKÁNÍ NEBO ZTRÁTY DAT, A TO I V PŘÍPADĚ, ŽE BYLA NA MOŽNOST 
VZNIKU TAKOVÝCH ŠKOD UPOZORNĚNA.
Přímé škody.  CELKOVÁ ODPOVĚDNOST SPOLEČNOSTI SUSE ZA PŘÍMÉ ŠKODY 
NA MAJETKU NEBO OSOBNÍ ÚJMY (AŤ JIŽ SE JEDNÁ O JEDEN PŘÍPAD NEBO 
O ŘADU PŘÍPADŮ) V ŽÁDNÉM PŘÍPADĚ NEPŘESÁHNE 1,25NÁSOBEK ČÁSTKY, 
KTEROU JSTE ZAPLATILI ZA SOFTWARE, KTERÝ VZNIK NÁROKU ZPŮSOBIL (NEBO 
50 USD, POKUD JSTE SOFTWARE ZÍSKALI ZDARMA).  Výše uvedené vyloučení 
a omezení neplatí v případě nároků souvisejících se smrtí nebo 
zraněním.  V jurisdikcích, kde není vyloučení nebo omezení 
odpovědnosti za náhradu škody povoleno, bude odpovědnost společnosti 
SUSE omezena nebo vyloučena v maximálním rozsahu, který v dané 
jurisdikci povolen je.

VŠEOBECNÉ PODMÍNKY

Podpora.  Společnost SUSE nemá žádné závazky týkající se zajištění 
podpory pro software kromě těch, které jsou zde výslovně uvedeny.  
Testování typovou úlohou.  Toto omezení testování produktu se vás 
týká, jen pokud jste vývojář softwaru nebo poskytovatel licence nebo 
pokud provádíte testování softwaru podle pokynů nebo jménem vývojáře 
nebo poskytovatele licence.  Bez předchozího písemného svolení 
společnosti SUSE, které nebude bezdůvodně odmítáno, nesmíte 
zveřejnit ani sdělit žádné třetí straně výsledky referenčního 
testování softwaru.  Pokud jste poskytovatelem licence produktů, 
které jsou funkčně podobné nebo konkurují softwaru („podobné 
produkty“) nebo jednáte jménem takového poskytovatele licence 
a zveřejníte nebo sdělíte informace o referenčním testování softwaru 
v rozporu s tímto omezením, má společnost SUSE právo provést 
referenční testování na podobných produktech a sdělit a zveřejnit 
informace o tomto testování a vy tímto prohlašujete, že máte 
oprávnění toto právo společnosti SUSE poskytnout. To platí bez 
ohledu na jakékoli opačné ustanovení v licenční smlouvě koncového 
uživatele podobného produktu a bez ohledu na další opravné 
prostředky, které může společnost SUSE případně využít.
Open Source.  Žádné ustanovení této smlouvy neomezuje ani jinak 
neovlivňuje práva, povinnosti a podmínky, které se na vás vztahují 
nebo které musíte splnit, vyplývající z případných licencí pro 
programový kód open source obsažený v tomto softwaru.
Ustanovení o závazku ke koupi.  Tuto smlouvu o betaverzi softwaru 
nelze vykládat jako závazek ke koupi licence pro komerčně dostupné 
verze softwaru.  Každý takový nákup bude doložen vystavením formální 
objednávky.
Převod.  Tuto smlouvu k testování betaverze nelze převést ani 
poskytnout bez předchozího písemného souhlasu společnosti SUSE.
Vymezení jurisdikce.  Tato licenční smlouva se řídí zákony státu 
Utah v USA. Veškerá právní řízení vztahující se k této smlouvě mohou 
řešit pouze místně příslušné soudy státu Utah.  Pokud je však země, 
kde se nachází vaše hlavní sídlo, členským státem Evropské unie nebo 
Evropské dohody o volném obchodu, řídí se tato smlouva zákony této 
země a veškerá právní řízení vztahující se k této smlouvě mohou 
řešit pouze místně příslušné soudy této země.
Úplnost smlouvy.  Tato smlouva zakládá úplné ujednání a dohodu mezi 
vámi a společností SUSE. Může být doplněna nebo změněna pouze 
písemnou dohodou, s níž souhlasíte vy i oprávněný zástupce 
společnosti SUSE.  ŽÁDNÝ POSKYTOVATEL LICENCE, DISTRIBUTOR, 
PRODEJCE, MALOOBCHODNÍK, OBCHODNÍ ZÁSTUPCE ANI ZAMĚSTNANEC NENÍ 
OPRÁVNĚN TUTO SMLOUVU UPRAVOVAT NEBO POSKYTOVAT JAKÁKOLI PROHLÁŠENÍ 
ČI ZÁVAZKY NEOBSAŽENÉ V PODMÍNKÁCH TÉTO SMLOUVY NEBO LIŠÍCÍ 
SE OD NÍ.  
Vzdání se práva.  Jakékoli zřeknutí se práv v rámci této licenční 
smlouvy je platné pouze v písemné formě s podpisem oprávněného 
zástupce zavázané smluvní strany.  Zřeknutí se jakéhokoli dřívějšího 
nebo současného práva vyplývajícího z porušení nebo nedodržení této 
smlouvy nebude považováno za zřeknutí se jakéhokoli budoucího práva 
plynoucího z této smlouvy.
Klauzule o oddělitelnosti.  Stane-li se jakékoli ustanovení této 
licenční smlouvy neplatným nebo neúčinným, bude toto ustanovení 
interpretováno, omezeno, upraveno nebo v případě potřeby zrušeno 
v nezbytném rozsahu tak, aby se zamezilo neplatnosti nebo 
neúčinnosti této smlouvy. Ostatní ustanovení této smlouvy zůstávají 
nedotčena.
Splnění exportních požadavků.  Výrobky nebo technické údaje 
poskytnuté podle této smlouvy mohou být předmětem exportních omezení 
USA a obchodních zákonů jiných zemí.  Smluvní strany se zavazují 
dodržovat veškerá exportní omezení a získat jakékoli licence nebo 
exportní klasifikace potřebné k exportu, reexportu nebo importu 
zboží.  Smluvní strany se zavazují neexportovat ani nereexportovat 
subjektům uvedeným v platném seznamu subjektů vyloučených z exportu, 
do zemí, na které je uvaleno embargo, ani do teroristických zemí 
podle exportních zákonů USA.  Smluvní strany nepoužijí zboží 
pro zakázané jaderné, raketové nebo chemické a biologické zbraně.  
Než začnete z USA vyvážet produkty společnosti SUSE, informujte se 
na webových stránkách www.bis.doc.gov amerického Úřadu pro průmysl a 
bezpečnost (Bureau of Industry and Security). Další informace 
o vývozu softwaru společnosti SUSE najdete na adrese 
https://www.suse.com/company/legal/. Společnost SUSE vám na požádání 
poskytne konkrétní informace o příslušných omezeních.  SUSE však 
nepřijímá žádnou zodpovědnost v případě, že si neopatříte potřebné 
povolení k vývozu.  Instalací, stažením nebo jiným používáním 
softwaru vyjadřujete svůj souhlas s následujícím prohlášením:  
Potvrzujeme, že tato betaverze softwaru bude používána pouze pro 
účely testování betaverze a nebude pronajata, prodána, postoupena, 
přidělena ani jinak převedena. Dále potvrzujeme, že nepřevedeme ani 
nevyexportujeme žádný výrobek, proces ani službu, které jsou přímým 
produktem betaverze softwaru určené k testování.
Omezená práva pro vládu USA.  Použití, duplikace nebo zpřístupnění 
vládou USA je předmětem omezení určených FAR 52.227-14 (červen 1987) 
Alternate III (červen 1987), FAR 52.227-19 (červen 1987) nebo DFARS 
252.227-7013 (b)(3) (listopad 1995) nebo příslušných následných 
ustanovení.  Dodavatelem/výrobcem je společnost SUSE LLC, 404 Wyman 
Street, Waltham, MA 02415, USA.
Jiné.  Uplatnění Konvence OSN o smlouvách v mezinárodním obchodě se 
zbožím je tímto výslovně vyloučeno.

©2013 SUSE LLC nebo její přidružené společnosti.  Všechna práva 
vyhrazena.
(020314)
