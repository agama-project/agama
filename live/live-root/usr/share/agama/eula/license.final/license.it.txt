Contratto di licenza con l'Utente finale
per il software SUSE


Contratto di licenza con l'Utente finale per i software SUSE
ACQUISTANDO, INSTALLANDO, SCARICANDO O ALTRIMENTI UTILIZZANDO QUESTO 
PRODOTTO SOFTWARE (DI SEGUITO DEFINITO), L'UTENTE ACCETTA I TERMINI 
DEL PRESENTE CONTRATTO. SE NON SI ACCETTANO QUESTE CONDIZIONI, NON È 
CONSENTITO SCARICARE, INSTALLARE O UTILIZZARE IL SOFTWARE. UN 
INDIVIDUO CHE AGISCA PER CONTO DI UN'ENTITÀ DISPONE DELL'AUTORITÀ 
PER ACCEDERE AL PRESENTE CONTRATTO PER CONTO DI TALE ENTITÀ.  SE 
L'UTENTE ACCETTA IL PRESENTE CONTRATTO PER CONTO DI UN'ENTITÀ TERZA, 
I TERMINI "UTENTE" E "VOSTRO" QUALORA UTILIZZATI DI SEGUITO SI 
RIFERISCONO A TALE ENTITÀ.

SUSE LLC ("Licenziante" o "SUSE") fornisce prodotti software, che 
possono includere: (i) programmi software sviluppati da SUSE e/o dai 
propri affiliati; (ii) programmi software sviluppati da terzi; (iii) 
compilazioni di programmi software; e (iv) marchi commerciali di 
proprietà di SUSE e/o dei propri affiliati ("Marchi SUSE"), nonché 
la documentazione che accompagna tali programmi software (programmi 
software, compilazioni di programmi software, marchi commerciali e 
documentazione costituiscono il "Software").

Il presente Contratto di licenza con l'Utente finale ("EULA") è un 
accordo legale tra l'Utente (una persona o un'entità giuridica) e 
SUSE e regola l'utilizzo del Software. Qualsiasi versione di 
componente aggiuntivo, estensione, aggiornamento, applicazione 
mobile, modulo, adattatore o supporto del presente Software 
scaricata o ricevuta dall'Utente non accompagnata da un altro 
contratto di licenza è considerata Software e soggetta alle 
condizioni del presente Contratto di licenza con l'Utente finale. Se 
le leggi vigenti presso la sede operativa principale dell'Utente 
richiedono che i contratti siano redatti nella lingua locale per 
essere validi, è possibile ottenere una versione in lingua locale 
scrivendo al Licenziante e in tal caso sarà la versione in lingua 
locale a disciplinare l'utilizzo del Software.      
 
Termini della licenza
Open source
Il Software contiene svariati componenti singoli che sono software 
open source. La licenza open source per ciascun componente, che a 
seconda del programma software può essere la Licenza Pubblica 
Generica GNU v.2 
(https://www.gnu.org/licenses/old-licenses/gpl-2.0.en.html), la 
licenza Apache versione 2.0 
(https://www.https://www.apache.org/licenses/LICENSE-2.0) o un'altra 
licenza open source (ciascuna di tali licenze rappresenta la 
"Licenza OSS"), è inclusa nella documentazione della licenza e/o nel 
codice sorgente del componente.
 
Il presente Contratto di licenza con l'Utente finale regola 
l'utilizzo del Software, compresi i Marchi SUSE, ma non limita, 
sostituisce o modifica i diritti dell'utente ai sensi della Licenza 
OSS applicabile all'uso dei codici open source contenuti nel 
Software senza i Marchi SUSE.
 
Il Software può essere fornito con programmi di terze parti che non 
fanno parte del Software. Tali programmi terzi non sono necessari 
per eseguire il Software, ma vengono forniti per comodità 
dell'utente e sono soggetti ai rispettivi termini della licenza. I 
termini della licenza accompagnano i programmi di terze parti o 
possono essere visualizzati all'indirizzo 
https://www.suse.com/licensing/eula/. Se l'Utente non accetta di 
rispettare i termini della licenza applicabili per i programmi di 
terze parti, deve astenersi dall'installarli. Se si desidera 
installare i programmi di terze parti su più di un sistema o 
trasferire i programmi di terze parti ad altro sistema, contattare 
il licenziante dei rispettivi programmi terzi.

Licenza di utilizzo del software
Fatto salvo il rispetto dei termini e delle condizioni del presente 
Contratto di licenza con l'Utente finale e della Licenza OSS 
applicabile, all'utente viene concessa una licenza mondiale 
perpetua, non esclusiva, non trasferibile e revocabile per 
riprodurre e utilizzare copie del Software per uso interno da parte 
della propria entità giuridica. 
 
Il presente Contratto di licenza con l'Utente finale non consente 
all'utente di distribuire il Software o i suoi componenti 
utilizzando i Marchi SUSE, salvo il caso in cui l'utente possa 
ridistribuire all'esterno della propria entità giuridica: (a) copie 
del Software, ma solo se consentito da un accordo scritto separato 
con il Licenziante che autorizza tale ridistribuzione, o (b) i 
componenti costitutivi del Software, ma solo dopo aver rimosso e 
sostituito tutte le occorrenze di qualsiasi Marchio SUSE.

Proprietà
Il Software viene concesso in licenza, non venduto.  All'Utente non 
viene trasferito alcun titolo o diritto di proprietà sul Software. 
Il Licenziante e/o i licenzianti terzi mantengono ogni diritto, 
titolarità e interesse su tutti i diritti di proprietà intellettuale 
del Software.      

Marchi SUSE
Il presente Contratto di licenza con l'Utente finale non offre alcun 
diritto o licenza, implicita o esplicita, di utilizzo nomi 
commerciali, marchi di servizio o Marchi SUSE del Licenziante o dei 
relativi affiliati o licenzianti.

Supporto e servizi in abbonamento
Il Licenziante non ha alcun obbligo di fornire manutenzione o 
supporto se non diversamente concordato ai sensi di un accordo 
aggiuntivo che includa espressamente tali servizi.

Garanzia e responsabilità
Garanzia limitata
IL SOFTWARE VIENE FORNITO "COS COM" SENZA NESSUNA GARANZIA DI ALCUN 
TIPO. SALVO NEI CASI DIVERSAMENTE PREVISTI DALLA LEGGE, IL 
LICENZIATARIO NON RICONOSCE ALCUNA GARANZIA IMPLICITA, INCLUSE LE 
GARANZIE DI COMMERCIABILITÀ, IDONEITÀ PER UNO SCOPO PARTICOLARE, 
PROPRIETÀ O NON VIOLAZIONE DEI DIRITTI ALTRUI, NÉ RILASCIA ALCUNA 
GARANZIA DERIVANTE DAGLI USI DEL COMMERCIO E DALLA PRASSI 
COMMERCIALE.  IL LICENZIANTE NON GARANTISCE CHE IL SOFTWARE O I 
SERVIZI CORRISPONDANO AI REQUISITI DELL'UTENTE, SIANO COMPATIBILI 
CON I SUOI SISTEMI OPERATIVI O CHE IL FUNZIONAMENTO DEL SOFTWARE NON 
SUBIRÀ INTERRUZIONI O SIA PRIVO DI ERRORI. LE PRECEDENTI ESCLUSIONI 
ED ESONERI DI RESPONSABILITÀ SONO PARTE ESSENZIALE DEL PRESENTE 
CONTRATTO. Alcune giurisdizioni non riconoscono l'esclusione o la 
limitazione di responsabilità, pertanto è possibile che alcune delle 
limitazioni sopra descritte non si applichino all'Utente. In 
aggiunta ai diritti specifici che la presente garanzia limitata 
riconosce all'Utente, questo potrebbe godere di ulteriori diritti, 
che variano in base alla giurisdizione.

Limitazione di responsabilità
NÉ IL LICENZIANTE NÉ ALCUN AFFILIATO, AZIONISTA, DIRIGENTE O 
DIPENDENTE SARÀ IN ALCUN CASO RESPONSABILE PER DANNI DI QUALSIASI 
TIPO, CONSEQUENZIALI O INDIRETTI, AI SENSI DEL CONTRATTO, PER 
NEGLIGENZA, PER ILLECITO O ALTRE IPOTESI DI RESPONSABILITÀ, O PER 
QUALSIVOGLIA PERDITA DI PROFITTO O AFFARI, O ALTRESÌ PERDITA O 
CORRUZIONE DI DATI, IN OGNI CIRCOSTANZA, ANCHE QUALORA SIANO STATI 
INFORMATI DELLA POSSIBILITÀ DI TALI DANNI.

IN NESSUN CASO LA RESPONSABILITÀ COMPLESSIVA DEL LICENZIANTE AI 
SENSI DEL O IN RELAZIONE CON IL PRESENTE CONTRATTO DI LICENZA CON 
L'UTENTE FINALE (IN UN'ISTANZA O IN UNA SERIE DI ISTANZE) SUPERERÀ 
LA SOMMA DI $ 50 (DOLLARI USA).

Le suddette esclusioni e limitazioni non sono applicabili ai reclami 
relativi a casi di decesso o di grave danno alle persone causati 
dalla negligenza del Licenziatario o dei suoi dipendenti, agenti o 
contraenti. Negli Stati in cui non sono ammesse esclusioni o 
limitazioni della responsabilità per danni, compresi, a titolo 
esemplificativo, danni derivanti dalla violazione di termini 
impliciti relativi alla titolarità o al quieto godimento di 
qualsiasi Software ottenuto in virtù del presente Contratto di 
licenza con l'utente finale o per falsa dichiarazione fraudolenta, 
la responsabilità del Licenziante sarà limitata o esclusa nei limiti 
massimi concessi all'interno di essi.
 
Termini generali
Legislazione
Tutte le questioni derivanti o correlate al presente Contratto di 
licenza con l'Utente finale saranno disciplinate dalle leggi vigenti 
negli Stati Uniti e nello Stato di New York senza tenere in conto le 
clausole normative e regolamentative stabilite nel presente 
contratto. Ogni azione legale o procedimento derivanti o relativi al 
presente Contratto di licenza con l'Utente finale potrà essere 
discusso esclusivamente davanti ai tribunali della giurisdizione 
competente dello Stato di New York. Se, tuttavia, la sede operativa 
principale dell'Utente risiede in un paese membro dell'Unione 
europea o dell'Associazione europea di libero scambio, (1) i 
tribunali di Inghilterra e Galles avranno competenza esclusiva per 
quanto riguarda azioni legali relative al presente Contratto di 
licenza con l'Utente finale; (2) si applicheranno le leggi 
dell'Inghilterra, salvo nei casi in cui per qualsiasi azione legale 
debbano essere applicate le leggi del paese della sede operativa 
principale, nel qual caso si applicheranno le leggi di tale paese. 
Al presente Contratto di licenza con l'Utente finale o al suo 
oggetto non si applicano né lo Uniform Computer Information 
Transaction Act (Codice uniforme delle transazioni telematiche), la 
Convenzione delle Nazioni Unite sui contratti di vendita 
internazionale di merci, né le norme di diritto internazionale di 
New York o Inghilterra e Galles.

Intero Contratto
Il presente Contratto di licenza con l'utente finale, insieme ad 
altri documenti relativi all'acquisto o ad altri accordi scritti tra 
l'Utente e il Licenziatario o i propri Affiliati, definisce tutti i 
termini dell'accordo tra l'Utente e il Licenziatario e può essere 
rettificato o modificato solo per iscritto mediante un accordo 
accettato dall'Utente e da un rappresentante autorizzato del 
Licenziatario. NESSUN LICENZIANTE DI TERZE PARTI, DISTRIBUTORE, 
RIVENDITORE, CONCESSIONARIO, RAPPRESENTANTE O DIPENDENTE POTRÀ 
MODIFICARE IL PRESENTE CONTRATTO O FORNIRE DICHIARAZIONI O PROMESSE 
DIVERSE O AGGIUNTIVE RISPETTO AI TERMINI E ALLE CONDIZIONI INDICATI 
NEL PRESENTE CONTRATTO.

Separabilità di clausole
Qualora una delle disposizioni del presente Contratto di licenza con 
l'utente finale risulti non valida o inapplicabile, tale 
disposizione verrà riformulata, limitata, modificata o, se 
necessario, resa più severa fino ai massimi limiti possibili e 
necessari per rendere la disposizione valida e applicabile. 
Tuttavia, la modifica di una disposizione non avrà alcun effetto 
sugli altri termini e condizioni del Contratto di licenza con 
l'utente finale. 

:versione:2024-06-01:001
SUSE.com

Copyright (c) SUSE 2025

SUSE Legal		
Giugno 2024
