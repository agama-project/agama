Licenční smlouva s koncovým uživatelem
pro software SUSE


Licenční smlouva s koncovým uživatelem pro software SUSE
PŘEČTĚTE SI POZORNĚ TUTO SMLOUVU. ZAKOUPENÍM, INSTALACÍ, STAŽENÍM 
NEBO JINÝM POUŽÍVÁNÍM SOFTWARU (JAK JE DEFINOVÁN NÍŽE A VČETNĚ JEHO 
ČÁSTÍ) VYJADŘUJETE SOUHLAS S PODMÍNKAMI TÉTO SMLOUVY. POKUD S 
PODMÍNKAMI TÉTO SMLOUVY NESOUHLASÍTE, NEMÁTE DOVOLENO TENTO SOFTWARE 
STAHOVAT, INSTALOVAT ANI HO POUŽÍVAT. OSOBA JEDNAJÍCÍ JMÉNEM JINÉHO 
SUBJEKTU POTVRZUJE, ŽE MÁ ZMOCNĚNÍ TUTO SMLOUVU JMÉNEM TOHOTO 
SUBJEKTU UZAVŘÍT.

Společnost SUSE LLC ("Poskytovatel licence" nebo "SUSE") 
zpřístupňuje softwarové produkty, které jsou kompilací: (i) 
softwarových programů vyvinutých společností SUSE a jejími 
přidruženými subjekty; (ii) softwarových programů vyvinutých třetími 
stranami; (iii) ochranných známek vlastněných společností SUSE 
a/nebo jejími přidruženými subjekty ("značky SUSE"); a (iv) médií 
nebo reprodukcí (fyzických nebo virtuálních) a doprovodné 
dokumentace k těmto softwarovým programům (taková kompilace 
programů, ochranných známek a dokumentace je "Software").  

Software je chráněn zákony a smlouvami o autorských právech 
Spojených států amerických a zákony o autorských právech v jiných 
zemích světa. Tato Licenční smlouva s koncovým uživatelem ("smlouva 
EULA") je právní smlouva mezi vámi (právnickou nebo fyzickou osobou) 
a společností SUSE, která upravuje vaše používání Softwaru. Pokud 
musí být podle zákonů v místě hlavního sídla vaší firmy smlouvy 
uzavřeny v místním jazyce, aby byly vymahatelné, poskytne vám 
takovou verzi v místním jazyce Poskytovatel licence na základě 
písemné žádosti. Vaše používání Softwaru se pak bude řídit verzí v 
místním jazyce. Všechny doplňky, rozšíření, aktualizace, mobilní 
aplikace, moduly, adaptéry či podpůrné verze Softwaru, které můžete 
stáhnout či získat a které nejsou doprovázeny licenční smlouvou, 
jsou považovány za Software a řídí se touto smlouvou EULA. 

Podmínky licence
Open Source
Software obsahuje mnoho jednotlivých komponent, které jsou softwarem 
s otevřeným zdrojovým kódem, a licence otevřeného zdrojového kódu 
pro každou komponentu, kterou může být v závislosti na softwarovém 
programu GNU General Public License v.2 
(https://www.gnu.org/licenses/oldlicenses/gpl-2.0.en.html) nebo 
Apache 2.0 (https://www.apache.org/licenses/LICENSE-2.0) nebo jiná 
licence otevřeného zdrojového kódu (každá taková licence je "Licence 
OSS"), je uvedena v licenční dokumentaci a/nebo ve zdrojovém kódu 
komponent. 

Tato smlouva EULA upravuje vaše používání Softwaru včetně značek 
SUSE a neomezuje, nenahrazuje ani nemění vaše práva podle Licence 
OSS, která se vztahuje na vaše používání jakéhokoli otevřeného 
zdrojového kódu obsaženého v Softwaru bez značek SUSE.

Software může být dodáván jako součást jiných softwarových programů 
nebo v kombinaci s nimi. Na tyto jiné softwarové programy se mohou 
vztahovat jiné licenční podmínky a mohou být licencovány jinou třetí 
stranou, než je Poskytovatel licence. Použití kteréhokoli ze 
softwarových programů provázeného samostatnou licenční smlouvou se 
řídí ustanoveními této samostatné licenční smlouvy.

Licence na používání Softwaru
Za dodržení podmínek této smlouvy EULA vám Poskytovatel licence 
uděluje trvalé, nevýlučné, nepřenosné, odvolatelné oprávnění s 
celosvětovou platností reprodukovat a používat kopie Softwaru v 
rámci vaší organizace pro interní použití ve vaší organizaci. 
"Organizací" se rozumí právnická osoba a její přidružené subjekty. 
"Přidružené subjekty" znamenají subjekty, které vás ovládají, které 
vy ovládáte nebo které jsou ovládány stejným subjektem jako vy. Výše 
uvedená licence je podmíněna tím, že vy nesete odpovědnost za 
jakékoli porušení podmínek této smlouvy EULA vašimi Přidruženými 
subjekty.

Tato smlouva EULA nepovoluje distribuci Softwaru ani jeho komponent 
používajících značek SUSE, bez ohledu na to, zda byla kopie 
upravena. Můžete provádět redistribuci mimo vaši organizaci: (a) 
Softwaru, pouze pokud povoleno na základě samostatné písemné smlouvy 
s Poskytovatelem licence, která takovou redistribuci povoluje, nebo 
(b)  komponent Softwaru, pouze pokud odstraníte a nahradíte všechny 
výskyty jakékoli značky SUSE.

Pokud jste obdrželi, ať už přímo nebo nepřímo od společnosti SUSE, 
hardware, software nebo jiné zařízení, které používá nebo obsahuje 
Software, můžete Software používat výhradně pro účely provozu tohoto 
hardwaru, softwaru nebo zařízení, nikoli samostatně.

Vlastnictví
Nepřechází na vás nárok na software ani na jeho vlastnictví. 
Poskytovatel licence nebo jeho poskytovatelé licencí si ponechávají 
veškerá práva, nároky a podíl na duševním vlastnictví Softwaru 
včetně jakýchkoli jeho úprav a kopií. Software vám není prodáván, 
získáváte pouze podmíněnou licenci k jeho používání. Vlastnictví, 
vlastnická práva, práva k duševnímu vlastnictví a k obsahu 
přístupnému prostřednictvím Softwaru jsou majetkem příslušného 
majitele obsahu a mohou být chráněna příslušnými zákony o autorských 
právech nebo jinými zákony. Touto smlouvou EULA nezískáváte žádné 
právo na takový obsah.

Značky SUSE
Touto smlouvou EULA se neuděluje žádné právo ani licence, výslovná 
ani implicitní, na použití jakékoli značky SUSE, obchodního názvu 
nebo značky služeb poskytovatele licence nebo jeho přidružených 
subjektů nebo poskytovatelů licence jinak, než je nezbytné pro 
použití Softwaru, jak je povoleno touto smlouvou EULA.

Služby předplatného a podpora
Poskytovatel licence není povinen poskytovat údržbu nebo podporu, 
pokud si nezakoupíte předplatné na základě další smlouvy s 
poskytovatelem licence nebo jeho přidruženými subjekty, která takové 
služby výslovně zahrnuje. 

Záruka a odpovědnost
Omezená záruka
Poskytovatel licence zaručuje, že média, které jsou dodávána se 
Softwarem, nebudou vykazovat vady materiálu ani výroby za podmínek 
běžného používání po dobu šedesáti (60) dní ode dne doručení. VÝŠE 
UVEDENÁ ZÁRUKA JE VAŠÍM JEDINÝM A VÝHRADNÍM PROSTŘEDKEM NÁPRAVY A 
NAHRAZUJE VŠECHNY DALŠÍ ZÁRUKY, VYJÁDŘENÉ NEBO PŘEDPOKLÁDANÉ. S 
VÝJIMKOU VÝŠE UVEDENÉ ZÁRUKY JE SOFTWARE DODÁVÁN VE STÁVAJÍCÍM STAVU 
BEZ JAKÝCHKOLI ZÁRUK.
SOFTWARE NEBYL NAVRŽEN, VYTVOŘEN ANI URČEN K POUŽITÍ NEBO DISTRIBUCI 
V RÁMCI ŘÍDÍCÍCH ZAŘÍZENÍ ON-LINE V RIZIKOVÝCH PROSTŘEDÍCH 
VYŽADUJÍCÍCH BEZPORUCHOVÝ PROVOZ, JAKO JSOU OVLÁDACÍ SYSTÉMY 
JADERNÝCH ELEKTRÁREN, LETECKÉ NAVIGAČNÍ, KOMUNIKAČNÍ NEBO ŘÍDICÍ 
SYSTÉMY, PŘÍSTROJE PRO PŘÍMOU PODPORU ŽIVOTA, ZBROJNÍ SYSTÉMY NEBO 
DALŠÍ POUŽITÍ, KDE BY SELHÁNÍ SOFTWARU MOHLO PŘÍMO ZPŮSOBIT SMRT, 
ZRANĚNÍ NEBO TĚŽKOU TĚLESNOU NEBO EKOLOGICKOU ÚJMU.
Produkty jiných výrobců
Software může obsahovat nebo být dodáván s hardwarem nebo jinými 
softwarovými programy a službami, které prodává či na ně uděluje 
licenci jiný subjekt než Poskytovatel licence. POSKYTOVATEL LICENCE 
NEPOSKYTUJE ZÁRUKU NA PRODUKTY NEBO SLUŽBY JINÝCH VÝROBCŮ. VŠECHNY 
TAKOVÉ PRODUKTY NEBO SLUŽBY JSOU POSKYTOVÁNY "TAK JAK JSOU". VŠECHNY 
ZÁRUČNÍ OPRAVY PRODUKTŮ JINÝCH DODAVATELŮ ZAJIŠŤUJÍ POSKYTOVATELÉ 
LICENCÍ TĚCHTO PRODUKTŮ V SOULADU S JEJICH PLATNOU ZÁRUKOU.
POKUD NENÍ ZÁKONEM STANOVENO JINAK, POSKYTOVATEL LICENCE ODMÍTÁ 
ODPOVĚDNOST A VYLUČUJE JAKÉKOLI A VŠECHNY PŘEDPOKLÁDANÉ ZÁRUKY 
VČETNĚ VŠECH ZÁRUK TÝKAJÍCÍCH SE OBCHODOVATELNOSTI, VHODNOSTI PRO 
KONKRÉTNÍ ÚČEL, VLASTNICTVÍ NEBO NEPORUŠENÍ PRÁVA A STEJNĚ TAK 
JAKÉKOLI ZÁRUKY VYPLÝVAJÍCÍ Z PRŮBĚHU UZAVÍRÁNÍ OBCHODŮ, PRŮBĚHU 
VÝKONU NEBO OBCHODOVÁNÍ. POSKYTOVATEL LICENCE NEPOSKYTUJE ŽÁDNÉ 
ZÁRUKY, VYJÁDŘENÍ ANI PŘÍSLIBY S VÝJIMKOU TĚCH, KTERÉ JSOU VÝSLOVNĚ 
UVEDENY V TÉTO OMEZENÉ ZÁRUCE. POSKYTOVATEL LICENCE NEZARUČUJE, ŽE 
SOFTWARE A SLUŽBY SPLNÍ VŠECHNY VAŠE POŽADAVKY, BUDOU KOMPATIBILNÍ 
SE VŠEMI OPERAČNÍMI SYSTÉMU ANI ŽE PROVOZ SOFTWARU ČI SLUŽEB BUDE 
NEPŘERUŠOVANÝ A BEZCHYBNÝ. VÝŠE UVEDENÉ VÝJIMKY A PROHLÁŠENÍ O 
ODMÍTNUTÍ ODPOVĚDNOSTI JSOU NEDÍLNOU SOUČÁSTÍ TÉTO SMLOUVY. Některé 
místně příslušné soudy neumožňují odmítnutí určitých záruk nebo 
některá omezení, proto je možné, že některá z výše uvedených omezení 
se na vás nevztahují. Omezená záruka vám dává určitá práva a kromě 
nich můžete mít i další práva, která se liší v závislosti na státu 
nebo jurisdikci.
Omezení odpovědnosti 
POSKYTOVATEL LICENCE ANI ŽÁDNÝ Z JEHO POSKYTOVATELŮ LICENCE, 
DCEŘINÝCH SPOLEČNOSTÍ NEBO ZAMĚSTNANCŮ TŘETÍCH STRAN V ŽÁDNÉM 
PŘÍPADĚ NEODPOVÍDÁ ZA JAKÉKOLI NÁSLEDNÉ NEBO NEPŘÍMÉ ŠKODY, AŤ UŽ NA 
ZÁKLADĚ SMLOUVY, NEDBALOSTI, DELIKTU NEBO JINÉ TEORIE ODPOVĚDNOSTI, 
NEBO ZA JAKOUKOLI ZTRÁTU ZISKU, OBCHODNÍ ZTRÁTU NEBO ZTRÁTU ČI 
POŠKOZENÍ DAT, A TO V KAŽDÉM PŘÍPADĚ, I KDYŽ BYL NA MOŽNOST TĚCHTO 
ŠKOD UPOZORNĚN.

CELKOVÁ ODPOVĚDNOST POSKYTOVATELE LICENCE PODLE TÉTO SMLOUVY EULA 
NEBO V SOUVISLOSTI S NÍ (AŤ UŽ V JEDNOM PŘÍPADĚ NEBO V ŘADĚ PŘÍPADŮ) 
V ŽÁDNÉM PŘÍPADĚ NEPŘEKROČÍ ČÁSTKU, KTEROU JSTE ZAPLATILI ZA 
SOFTWARE, Z NĚHOŽ TAKOVÝ NÁROK VZNIKL (NEBO 50 USD (USA), POKUD JSTE 
ZA SOFTWARE NEZAPLATILI), V PRŮBĚHU 12 MĚSÍCŮ PŘEDCHÁZEJÍCÍCH 
PRVNÍMU NÁROKU PODLE TÉTO SMLOUVY EULA.
Výše uvedená vyloučení a omezení se nevztahují na nároky související 
s úmrtím nebo zraněním osob způsobených nedbalostí Poskytovatele 
licence nebo jeho zaměstnanců, zástupců nebo smluvních partnerů. V 
jurisdikcích, které nepovolují vyloučení nebo omezení náhrad škod, 
zejména pak náhrad škod za porušení jakýchkoli předpokládaných 
podmínek týkajících se vlastnictví nebo nerušeného užívání 
jakéhokoli Softwaru získaného na základě této smlouvy EULA nebo 
náhrad škod za úmyslné zkreslení údajů, bude odpovědnost 
Poskytovatele licence omezena nebo vyloučena v maximálním rozsahu 
povoleném v těchto jurisdikcích.

Všeobecné podmínky
Doba trvání
Tato smlouva EULA nabývá platnosti v den, kdy stáhnete Software, a 
je automaticky ukončena ve chvíli, kdy porušíte kteroukoli z jejích 
podmínek.
Převod
Tato smlouva EULA nesmí být převedena ani postoupena bez předchozího 
písemného svolení Poskytovatele licence. Jakýkoli takový pokus o 
převod nebo postoupení bude neplatný a nebude mít žádný právní 
účinek.
Rozhodné právo
Všechny záležitosti vyplývající z této smlouvy EULA nebo s ní 
související se budou řídit hmotným právem Spojených států amerických 
a státu Utah bez ohledu na ustanovení o výběru práva. Veškeré soudní 
spory, řízení nebo jednání, které vyplynou z této smlouvy EULA nebo 
vzniknou v souvislosti s ní, lze vést pouze před federálním nebo 
státním soudem příslušné jurisdikce ve státě New York. Pokud některá 
ze stran iniciuje soudní řízení, má vítězná strana nárok na 
přiměřenou náhradu poplatků za právní zastupování. Pokud je však 
místo hlavního sídla firmy v členském státě Evropské unie nebo 
Evropského sdružení volného obchodu, (1) mají výhradní příslušnost k 
veškerým soudním sporům v souvislosti s touto smlouvou EULA soudy v 
Anglii a Walesu; a (2) použijí se zákony Anglie s výjimkou případů, 
kdy se veškerá taková soudní řízení musí vést podle zákonů místa 
hlavního sídla firmy; v takovém případě se použijí zákony dané země. 
Na tuto smlouvu EULA ani její předmět se nevztahuje Úmluva OSN o 
smlouvách o mezinárodní koupi zboží ani kolizní normy států New York 
nebo Anglie a Wales.
Úplnost smlouvy
Tato smlouva EULA, spolu s veškerými dalšími doklady o nákupu nebo 
případně jinou písemnou smlouvou uzavřenou mezi vámi a 
Poskytovatelem licence nebo jeho přidruženými subjekty, tvoří úplné 
ujednání a smlouvu mezi vámi a Poskytovatelem licence a je možné ji 
doplnit nebo upravit pouze písemnou smlouvou uzavřenou mezi vámi a 
oprávněným zástupcem Poskytovatele licence. ŽÁDNÝ POSKYTOVATEL 
LICENCE TŘETÍ STRANY, DISTRIBUTOR, PRODEJCE, MALOOBCHODNÍK, OBCHODNÍ 
ZÁSTUPCE ANI ZAMĚSTNANEC NENÍ OPRÁVNĚN TUTO SMLOUVU UPRAVOVAT NEBO 
POSKYTOVAT JAKÁKOLI PROHLÁŠENÍ ČI ZÁVAZKY NEOBSAŽENÉ V PODMÍNKÁCH 
TÉTO SMLOUVY NEBO LIŠÍCÍ SE OD NÍ.
Vzdání se práva
Vzdání se jakéhokoli práva stanoveného touto smlouvou EULA nabude 
platnosti teprve v písemné formě, podepsané řádným a oprávněným 
zástupcem zavazující se strany. Žádné vzdání se jakéhokoli 
dřívějšího nebo současného práva vyplývajícího z porušení nebo 
nedodržení smlouvy nebude považováno za vzdání se jakéhokoli 
budoucího práva plynoucího z této smlouvy EULA.
Klauzule o oddělitelnosti
Pokud je kterékoli z ustanovení této smlouvy EULA neplatné nebo 
právně neúčinné, bude toto ustanovení vykládáno, omezeno, pozměněno 
nebo, je-li to nutné, odděleno v potřebném rozsahu tak, aby byla 
odstraněna jeho neplatnost nebo právní neúčinnost. Další ustanovení 
smlouvy EULA zůstávají tímto nedotčené.
Splnění exportních požadavků
Berete na vědomí, že produkty a/nebo technologie Poskytovatele 
licence mohou podléhat předpisům USA o správě exportu ("Export 
Administration Regulations, EAR") a obchodním zákonům jiných zemí. 
Souhlasíte s tím, že budete dodržovat předpisy EAR a místní zákony a 
předpisy, které se mohou vztahovat na vaše právo dovážet, vyvážet 
nebo používat produkty a/nebo technologie Poskytovatele licence. 
Nebudete exportovat či reexportovat, ať už přímo nebo nepřímo, 
produkty Poskytovatele licence: (1)  do subjektů uvedených na 
aktuálních seznamech USA pro vyloučení vývozu nebo do zemí, na které 
bylo uvaleno embargo nebo které podporují terorismus, jak je uvedeno 
v předpisech EAR; (2) žádnému koncovému uživateli, o kterém se 
domníváte nebo máte důvod se domnívat, že produkty Poskytovatele 
licence využije pro návrh, vývoj nebo výrobu nukleárních, chemických 
nebo biologických zbraní, raketových systémů, vesmírných nosných 
raket, sondážních raket nebo bezobslužných vzdušných nosných 
systémů, s výjimkami schválenými příslušnou vládní agenturou 
předpisem nebo zvláštní licencí; ani (3) žádnému koncovému 
uživateli, kterému federální agentura nebo vláda USA zakázala účast 
na vývozních transakcích USA. Nebudete používat produkty a/nebo 
technologie Poskytovatele licence pro zakázané použití v jaderných, 
raketových nebo chemicko-biologických zbraních, jak je uvedeno v 
předpisech EAR. Stažením nebo použitím Softwaru vyjadřuje svůj 
souhlas s výše uvedeným a prohlašujete a zaručujete, že se 
nenacházíte, nejste pod kontrolou nebo nejste státním příslušníkem 
či rezidentem žádné takové země ani země, která je uvedena v seznamu 
těchto zemí. Kromě toho nesete odpovědnost za dodržování všech 
místních zákonů své jurisdikce, které mohou mít vliv na vaše právo 
dovozu, vývozu nebo použití produktů Poskytovatele licence. Než 
začnete vyvážet produkty podléhající předpisům EAR, informujte se na 
webových stránkách úřadu Bureau of Industry and Security (Úřad pro 
průmysl a bezpečnost) https://www.bis.doc.gov . Další informace o 
exportu Softwaru, včetně příslušného klasifikačního čísla pro 
kontrolu exportu (ECCN) a přidružených licenčních výjimek (pokud je 
to relevantní), naleznete na webu 
https://www.suse.com/company/legal/. Na vyžádání vám informace 
týkající se příslušných vývozních omezení platných pro produkty 
Poskytovatele licence podá oddělení služeb mezinárodního obchodu 
Poskytovatele licence. Poskytovatel licence nepřejímá žádnou 
odpovědnost za to, že si případně nezajistíte veškerá nezbytná 
vývozní povolení.

:verze:2024-02-01:001
SUSE.com

Copyright (c) SUSE 2024

SUSE Legal		
Únor 2024
