Licenční smlouva s koncovým uživatelem
pro software SUSE


Licenční smlouva s koncovým uživatelem pro software SUSE
ZAKOUPENÍM, INSTALACÍ, STAŽENÍM NEBO JINÝM POUŽÍVÁNÍM SOFTWARU (JAK 
JE DEFINOVÁNO NÍŽE) VYJADŘUJETE SOUHLAS S PODMÍNKAMI TÉTO SMLOUVY. 
POKUD S PODMÍNKAMI TÉTO SMLOUVY NESOUHLASÍTE, NEMÁTE DOVOLENO TENTO 
SOFTWARE STAHOVAT, INSTALOVAT ANI HO POUŽÍVAT. OSOBA JEDNAJÍCÍ 
JMÉNEM JINÉHO SUBJEKTU POTVRZUJE, ŽE MÁ ZMOCNĚNÍ TUTO SMLOUVU JMÉNEM 
TOHOTO SUBJEKTU UZAVŘÍT.  POKUD TUTO SMLOUVU PŘIJÍMÁTE JMÉNEM 
NĚJAKÉHO SUBJEKTU, PAK SE POJMY "VY" A "VÁŠ" VZTAHUJÍ NA TENTO 
SUBJEKT, KDYKOLI JSOU POUŽITY NÍŽE.

Společnost SUSE LLC (dále jen "poskytovatel licence" nebo "SUSE") 
zpřístupňuje softwarové produkty, které mohou zahrnovat: (i) 
softwarové programy vyvinuté společností SUSE a/nebo jejími 
přidruženými subjekty; (ii) softwarové programy vyvinuté třetími 
stranami; (iii) kompilace softwarových programů; a (iv) ochranné 
známky vlastněné společností SUSE a/nebo jejími přidruženými 
subjekty ("značky SUSE"), jakož i dokumentaci k těmto softwarovým 
programům (tyto softwarové programy, kompilace softwarových 
programů, ochranné známky a dokumentace jsou dále označovány jako 
"Software").

Tato licenční smlouva s koncovým uživatelem (dále jen "EULA") je 
právní smlouva mezi Vámi (právnickou nebo fyzickou osobou) a 
společností SUSE a řídí se jí Vaše používání Softwaru. Všechny 
doplňky, rozšíření, aktualizace, mobilní aplikace, moduly, adaptéry 
či podpůrné verze Softwaru, které můžete stáhnout či získat a které 
nejsou doprovázeny licenční smlouvou, jsou považovány za Software a 
řídí se touto smlouvou EULA. Pokud zákony vašeho hlavního místa 
podnikání vyžadují, aby smlouvy byly z důvodu vymahatelnosti 
uzavřeny v místním jazyce, můžete získat místní jazykovou verzi tak, 
že se písemně obrátíte na poskytovatele licence a vaše používání 
softwaru se pak bude řídit místní jazykovou verzí.      
 
Podmínky licence
Open Source
Software obsahuje mnoho součástí s otevřeným zdrojovým kódem (open 
source software). Licence open source pro každou součást, kterou 
může být v závislosti na softwarovém programu licence GNU General 
Public License v.2 
(https://www.gnu.org/licenses/old-licenses/gpl-2.0.en.html), licence 
Apache License verze 2.0 
(https://www.apache.org/licenses/LICENSE-2.0) nebo jiná licence open 
source (každá taková licence je označována jako "licence OSS"), je 
uvedena v licenční dokumentaci a/nebo ve zdrojovém kódu součásti.
 
Tato smlouva EULA upravuje vaše používání Softwaru včetně značek 
SUSE, ale neomezuje, nenahrazuje ani nemění vaše práva podle licence 
OSS, která se vztahuje na vaše používání jakéhokoli otevřeného 
zdrojového kódu obsaženého v Softwaru bez označení SUSE.
 
Software může být dodáván s programy třetích stran, které nejsou 
součástí Softwaru. Tyto programy třetích stran nejsou nutné pro 
spuštění Softwaru, jsou Vám poskytovány jako doplněk a podléhají 
svým vlastním licenčním podmínkám. Licenční podmínky jsou buď 
součástí programů třetích stran, nebo je naleznete na adrese 
https://www.suse.com/licensing/eula/. Pokud nesouhlasíte s 
dodržováním příslušných licenčních podmínek pro programy třetích 
stran, neměli byste je instalovat. Pokud chcete nainstalovat 
programy třetích stran na více než jeden systém nebo přenést 
programy třetích stran na jiný subjekt, musíte se obrátit na 
poskytovatele licence příslušných programů třetích stran.

Licence na používání Softwaru
Při dodržení podmínek této smlouvy EULA a příslušné licence OSS je 
vám udělena trvalá, nevýhradní, nepřenosná, odvolatelná, celosvětová 
licence k reprodukci a používání kopií Softwaru pro interní použití 
vaší právnickou osobou. 
 
Tato smlouva EULA vám nedovoluje distribuovat Software nebo jeho 
součásti používající značky SUSE s výjimkou toho, že mimo váš právní 
subjekt můžete distribuovat: (a) kopie Softwaru, ale pouze pokud je 
to povoleno na základě samostatné písemné smlouvy s poskytovatelem 
licence, která takovou distribuci povoluje, nebo (b) součásti 
Softwaru, ale pouze pokud odstraníte a nahradíte všechny výskyty 
značek SUSE.

Vlastnictví
Software Vám nebyl prodán, pouze Vám byla udělena licence k jeho 
užívání.  Nepřechází na vás nárok na software ani na jeho 
vlastnictví. Poskytovatel licence a/nebo poskytovatelé licencí 
třetích stran si ponechávají veškerá práva, vlastnické právo a podíl 
na všech právech duševního vlastnictví k Softwaru.      

Značky SUSE
Tato Smlouva EULA výslovně ani nevýslovně nezakládá udělení žádných 
práv ani licence na používání jakékoli značky SUSE, obchodního názvu 
ani ochranné známky služeb Poskytovatele licence ani jeho 
Přidružených subjektů či poskytovatelů licence.

Předplacené služby a podpora
Poskytovatel licence není povinen poskytovat údržbu nebo podporu, 
pokud není dohodnuto jinak na základě dodatečné smlouvy, která 
takové služby výslovně zahrnuje.

Záruka a odpovědnost
Omezená záruka
SOFTWARE JE POSKYTOVÁN "TAK JAK JE", BEZ ZÁRUK JAKÉHOKOLI DRUHU. 
POKUD NENÍ ZÁKONEM STANOVENO JINAK, POSKYTOVATEL LICENCE ODMÍTÁ 
ODPOVĚDNOST A VYLUČUJE JAKÉKOLI A VŠECHNY PŘEDPOKLÁDANÉ ZÁRUKY 
VČETNĚ VŠECH ZÁRUK TÝKAJÍCÍCH SE OBCHODOVATELNOSTI, VHODNOSTI PRO 
KONKRÉTNÍ ÚČEL, VLASTNICTVÍ NEBO NEPORUŠENÍ PRÁVA A STEJNĚ TAK 
JAKÉKOLI ZÁRUKY VYPLÝVAJÍCÍ Z PRŮBĚHU UZAVÍRÁNÍ OBCHODŮ, PRŮBĚHU 
VÝKONU NEBO OBCHODOVÁNÍ.  POSKYTOVATEL LICENCE NEZARUČUJE, ŽE 
SOFTWARE A SLUŽBY SPLNÍ VŠECHNY VAŠE POŽADAVKY, BUDOU KOMPATIBILNÍ S 
VAŠIMI OPERAČNÍMI SYSTÉMY ANI ŽE PROVOZ SOFTWARU BUDE NEPŘERUŠOVANÝ 
A BEZCHYBNÝ. VÝŠE UVEDENÉ VÝJIMKY A PROHLÁŠENÍ O VYLOUČENÍ 
ODPOVĚDNOSTI JSOU NEDÍLNOU SOUČÁSTÍ TÉTO SMLOUVY. Některé místně 
příslušné soudy neumožňují odmítnutí určitých záruk nebo některá 
omezení, proto je možné, že některá z výše uvedených omezení se na 
vás nevztahují. Omezená záruka vám dává určitá práva a kromě nich 
můžete mít i další práva, která se liší v závislosti na státu nebo 
jurisdikci.

Omezení odpovědnosti
POSKYTOVATEL LICENCE ANI ŽÁDNÝ Z JEHO PŘIDRUŽENÝCH SUBJEKTŮ, 
AKCIONÁŘŮ, VEDOUCÍCH PRACOVNÍKŮ NEBO ZAMĚSTNANCŮ V ŽÁDNÉM PŘÍPADĚ 
NEODPOVÍDÁ ZA JAKÉKOLI NÁSLEDNÉ NEBO NEPŘÍMÉ ŠKODY, AŤ UŽ NA ZÁKLADĚ 
SMLOUVY, NEDBALOSTI, DELIKTU NEBO JINÉ TEORIE ODPOVĚDNOSTI, NEBO ZA 
JAKOUKOLI ZTRÁTU ZISKU, OBCHODNÍ ZTRÁTU NEBO ZTRÁTU ČI POŠKOZENÍ 
DAT, A TO V KAŽDÉM PŘÍPADĚ, I KDYŽ BYL NA MOŽNOST TĚCHTO ŠKOD 
UPOZORNĚN.

CELKOVÁ ODPOVĚDNOST POSKYTOVATELE LICENCE PODLE TÉTO SMLOUVY EULA 
NEBO V SOUVISLOSTI S NÍ ( V JEDNOTLIVÉM PŘÍPADĚ NEBO V NĚKOLIKA 
PŘÍPADECH) V ŽÁDNÉM PŘÍPADĚ NEPŘEKROČÍ 50 USD (USA).

Výše uvedená vyloučení a omezení se nevztahují na nároky související 
s úmrtím nebo zraněním osob způsobených nedbalostí Poskytovatele 
licence nebo jeho zaměstnanců, zástupců nebo smluvních partnerů. V 
jurisdikcích, které nepovolují vyloučení nebo omezení náhrad škod, 
zejména pak náhrad škod za porušení jakýchkoli předpokládaných 
podmínek týkajících se vlastnictví nebo nerušeného užívání 
jakéhokoli Softwaru získaného na základě této smlouvy EULA nebo 
náhrad škod za úmyslné zkreslení údajů, bude odpovědnost 
Poskytovatele licence omezena nebo vyloučena v maximálním rozsahu 
povoleném v těchto jurisdikcích.
 
Všeobecné podmínky
Rozhodné právo
Všechny záležitosti vyplývající z této smlouvy EULA nebo s ní 
související se budou řídit hmotným právem Spojených států amerických 
a státu New York bez ohledu na ustanovení o výběru práva. Veškeré 
soudní spory, řízení nebo jednání, které vyplynou z této smlouvy 
EULA nebo vzniknou v souvislosti s ní, lze vést pouze před 
federálním nebo státním soudem příslušné jurisdikce ve státě New 
York. Pokud je však místo hlavního sídla firmy v členském státě 
Evropské unie nebo Evropského sdružení volného obchodu, 1) mají 
výhradní příslušnost k veškerým soudním sporům v souvislosti s touto 
smlouvou EULA soudy v Anglii a Walesu; a 2) použijí se zákony Anglie 
s výjimkou případů, kdy se veškerá taková soudní řízení musí vést 
podle zákonů platných v místě hlavního sídla firmy. V takovém 
případě se použijí zákony dané země. Na tuto smlouvu EULA ani na 
její předmět se nevztahuje zákon Uniform Computer Information 
Transaction Act, úmluva OSN o smlouvách týkajících se mezinárodní 
koupi zboží ani kolizní normy New Yorku nebo Anglie a Walesu.

Úplnost smlouvy
Tato smlouva EULA spolu s veškerými dalšími doklady o nákupu, 
případně jinou písemnou smlouvou uzavřenou mezi vámi a 
Poskytovatelem licence nebo jeho přidruženými subjekty, tvoří úplné 
ujednání a smlouvu mezi vámi a Poskytovatelem licence a je možné ji 
doplnit nebo upravit pouze písemnou smlouvou uzavřenou mezi vámi a 
oprávněným zástupcem Poskytovatele licence. ŽÁDNÝ POSKYTOVATEL 
LICENCE TŘETÍ STRANY, DISTRIBUTOR, PRODEJCE, MALOOBCHODNÍ PRODEJCE, 
OBCHODNÍ ZÁSTUPCE ANI ZAMĚSTNANEC NENÍ OPRÁVNĚN TUTO SMLOUVU 
UPRAVOVAT NEBO POSKYTOVAT JAKÁKOLI PROHLÁŠENÍ ČI ZÁVAZKY NEOBSAŽENÉ 
V PODMÍNKÁCH TÉTO SMLOUVY NEBO LIŠÍCÍ SE OD NÍ.

Klauzule o oddělitelnosti
Pokud je kterékoliv z ustanovení této smlouvy EULA neplatné nebo 
právně neúčinné, bude toto ustanovení vykládáno, omezeno, pozměněno 
nebo, je-li to nutné, odděleno v potřebném rozsahu tak, aby byla 
odstraněna jeho neplatnost nebo právní neúčinnost. Další ustanovení 
smlouvy EULA zůstávají tímto nedotčené. 

:verze:2024-06-01:001
SUSE.com

Copyright (c) SUSE 2025

SUSE Legal		
Červen 2024
