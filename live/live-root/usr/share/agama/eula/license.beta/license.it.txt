Contratto di licenza per l'utente finale SUSE(r) per il Software Beta

LEGGERE ATTENTAMENTE I TERMINI DEL PRESENTE CONTRATTO BETA. INSTALLANDO, 
SCARICANDO O UTILIZZANDO IN ALTRO MODO QUESTO SOFTWARE, L'UTENTE ACCETTA I 
TERMINI DEL PRESENTE CONTRATTO BETA E DI QUALSIASI CONTRATTO DI LICENZA SUSE 
SUPPLEMENTARE INCLUSO NEL SOFTWARE. QUALORA L'UTENTE NON ACCETTI TUTTE LE 
CONDIZIONI IN ESSO CONTENUTE, NON DOVRÀ SCARICARE, INSTALLARE NÉ UTILIZZARE IL 
SOFTWARE. IL SOFTWARE NON PUÒ ESSERE VENDUTO, CEDUTO O ALTRIMENTI DISTRIBUITO 
SENZA LA PREVENTIVA AUTORIZZAZIONE SCRITTA DI SUSE.

Il presente Contratto di licenza per l'utente finale SUSE per il Software Beta 
("Contratto Beta") insieme a qualsiasi altro contratto di licenza SUSE 
supplementare incluso in questo Software rappresenta un accordo con valore 
legale tra l'Utente (una persona fisica o giuridica) e SUSE LLC ("SUSE"). I 
prodotti Software relativi al presente Contratto Beta, gli aggiornamenti 
software, i supporti (se esistenti) e la documentazione di accompagnamento 
online o stampata (collettivamente, "Software") sono protetti dalle leggi 
degli Stati Uniti ("U.S.A.") e dalle disposizioni dei trattati internazionali 
sul copyright e sono soggetti ai termini del presente Contratto Beta. Qualora 
l'Utente non accetti i termini del presente Contratto Beta, non dovrà 
scaricare, installare o altrimenti utilizzare il Software e, a seconda dei 
casi, dovrà restituire la confezione inutilizzata nella sua integrità a SUSE. 
Il Software viene concesso in licenza all'Utente e non viene venduto.

Il Software può includere o essere venduto insieme ad altri programmi software 
concessi in licenza ai sensi di termini diversi e/o da un licenziante diverso 
da SUSE. I termini di un Contratto di licenza per l'utente finale fornito con 
particolare software con l'installazione o il download del software 
prevarranno sui termini indicati di seguito. L'uso dei programmi software 
forniti da terze parti è a discrezione dell'Utente. SUSE non è responsabile 
del software di terze parti e non risponde dei danni derivanti dal suo 
utilizzo.

Il software può includere componenti che sono pacchetti Open Source, 
sviluppati in modo indipendente e accompagnati da un contratto di licenza 
separato. I diritti di licenza dell'Utente relativamente ai singoli componenti 
accompagnati da contratti di licenza separati sono definiti dalle condizioni 
di tali contratti; nulla nel presente Contratto limiterà o altrimenti 
pregiudicherà i diritti o gli obblighi dell'Utente o le condizioni alle quali 
l'Utente sarà soggetto in conformità al presente Contratto. Qualora i termini 
e le condizioni della licenza di un componente specifico autorizzino l'Utente 
a distribuire il componente, l'Utente non potrà utilizzare marchi SUSE (come 
SUSE e SUSE LINUX) nella copia distribuita, indipendentemente dal fatto che il 
componente contenga o meno i marchi SUSE. 

Licenza. In conformità ai termini e alle condizioni di questo Contratto Beta, 
SUSE concede all'Utente un diritto non esclusivo e non trasferibile alla 
riproduzione e all'uso del Software all'interno dell'organizzazione durante il 
periodo indicato di seguito in una quantità adeguata allo scopo di effettuare 
una valutazione o una prova funzionale del Software. 

Se un prodotto SUSE separato da quello fornito per il Beta Test è incluso 
all'interno o insieme al Software, nonostante i dirittiprevisti nel contratto 
di licenza fornito con la copia di tale prodotto SUSE separato, l'Utente 
acconsente a utilizzare il prodotto SUSE separato solo ed esclusivamente in 
relazione a e ai fini di una valutazione del Software. Il diritto di 
utilizzare il software del prodotto SUSE separato cessa alla risoluzione del 
Contratto Beta come specificato di seguito.

Scioglimento. Questo Contratto Beta diventa effettivo dalla data in cui viene 
acquistato legalmente il Software e rimarrà in vigore fino alla risoluzione. 
Il presente Contratto Beta terminerà: (i) allo scadere di 90 giorni dalla data 
di installazione del Software, (ii) al rilascio della versione successiva a 
una versione di prova del Software, se presente, (iii) alla prima spedizione 
commerciale del Software da parte SUSE, (iv) con notifica scritta della 
risoluzione prodotta da una delle parti oppure (v) nel caso venga violato uno 
dei termini in esso contenuti. In seguito alla risoluzione di questo Contratto 
Beta l'Utente deve sospendere l'uso del Software, ripristinare lo stato 
originale di qualsiasi azione eseguita per mezzo del Software, distruggere 
l'originale e tutte le copie del Software oppure restituirli a SUSE e 
disinstallare completamente il Software dal proprio computer.

Versione preliminare. Poiché si tratta di una versione preliminare, il 
Software non dovrà essere utilizzato in un ambiente produttivo o commerciale. 
Il Software non è stato sottoposto a verifiche approfondite e può contenere 
errori e omissioni, pertanto deve essere utilizzato solo in un ambiente di 
prova. SUSE non garantisce il rilascio al pubblico di una versione commerciale 
del Software o dei prodotti a esso associati né che le date prescritte saranno 
rispettate. I rischi derivanti dall'utilizzo del Software sono completamente a 
carico dell'Utente. Il Software può contenere un meccanismo automatico di 
disabilitazione che ne impedisce l'utilizzo una volta trascorso un determinato 
periodo di tempo. Sarà compito dell'Utente pertanto provvedere a un backup del 
sistema e adottare ogni altra misura necessaria a evitare l'eventuale perdita 
di file o dati. L'utilizzo del Software avviene unicamente a rischio 
dell'Utente.

Riservatezza. La presente sezione è applicabile all'Utente a meno che SUSE non 
abbia distribuito il Software come versione Beta aperta rendendolo di dominio 
pubblico senza alcun obbligo di riservatezza. Il Software, i relativi concetti 
e caratteristiche, i materiali e la documentazione con esso forniti, i 
risultati di test, verifiche, benchmark, le date previste, i codici PIN, le 
password e qualsiasi altra informazione a esso correlata sono informazioni 
riservate e di proprietà di SUSE e dei suoi fornitori di seguito definite 
"Informazioni riservate". L'Utente si impegna a non divulgare o fornire le 
Informazioni riservate ad alcuna terza parte né a utilizzare tali informazioni 
per scopi diversi da quelli di valutazione del Software e invio di commenti e 
suggerimenti a SUSE. Nel caso in cui all'Utente vengano forniti un codice PIN 
e/o una password per l'accesso a determinati siti Web, l'Utente si impegna a 
non condividere il codice PIN o la password con alcuna terza parte. L'obbligo 
di riservatezza rimane in vigore anche dopo la risoluzione del presente 
Contratto Beta, fino al momento in cui SUSE renderà tali informazioni di 
dominio pubblico.

Feedback. L'Utente acconsente all'utilizzo da parte di SUSE di qualsiasi 
commento o informazione forniti a SUSE e concede a SUSE una licenza perenne e 
irrevocabile per l'uso di tali commenti e informazioni per qualsiasi scopo 
senza avere diritto ad alcun indennizzo, a condizione che SUSE non citi 
pubblicamente il nome dell'Utente in connessione a tale uso. L'Utente dichiara 
e garantisce che tali commenti e informazioni non contengono informazioni 
esclusive o di natura riservata riguardanti l'Utente o terze parti e di avere 
piena autorità a concedere la suddetta licenza. 

Limitazioni della Licenza. SUSE si riserva tutti i diritti non espressamente 
concessi all'Utente. L'utente non potrà: (1) aumentare, in alcun modo, il 
numero di connessioni supportate dal Software e concesse in licenza o 
supportare più di una connessione o Utente tramite un'unica connessione; (2) 
decodificare, decompilare o disassemblare il Software fatta eccezione per i 
casi espressamente consentiti dalle leggi in vigore; (3) modificare, alterare, 
prestare o concedere in leasing ilSoftware o concedere in sublicenza alcuno 
dei diritti previsti dal presente Contratto Beta; o (4) trasferire, totalmente 
o in parte, il Software o alcuno dei diritti previsti dal presente Contratto 
Beta.

SITI DI BETA TEST AUTORIZZATI 

Per gli utenti designati come siti di Beta Test autorizzati per questo 
Software, sono validi i termini e le condizioni riportati di seguito. Per 
qualificarsi come sito di Beta Test autorizzato, contattare tramite e-mail il 
responsabile del programma beta di SUSE all'indirizzo 
beta-programs@suse.com. SUSE può modificare i benefici offerti 
all'Utente in qualsiasi momento pubblicando i benefici corretti nel sito Web 
SUSE pertinente.

Supporto. SUSE fornisce il supporto diretto per il Software in conformità con 
il servizio di supporto correntemente offerto da SUSE per i siti di Beta Test 
autorizzati per il relativo Software secondo quanto pubblicato nel sito Web 
SUSE pertinente e secondo quanto comunicato dal responsabile del programma 
beta per tale Software. Tale supporto può essere agevolato dall'uso di 
strumenti basati sul Web, della posta elettronica e/o del telefono. SUSE 
fornirà all'Utente tutti gli indirizzi Web, di posta elettronica e i numeri di 
telefono necessari per contattare il supporto.

Verifica. L'Utente acconsente a proprie spese ad eseguire e completare tutti i 
programmi di prova forniti da SUSE durante il periodo di Beta Test e di 
valutare il Software in modo approfondito eseguendo altri test ritenuti utili 
o necessari. L'Utente acconsente ad assegnare l'hardware, il software e il 
personale necessari ad eseguire prove adeguate sul Software e a soddisfare i 
requisiti specificati in questo documento. L'Utente acconsente a dedicare un 
minimo di quattro ore-uomo a settimana all'esecuzione di test durante il 
periodo di Beta Test. Durante tutti i test, particolare attenzione dovrà 
essere rivolta alla funzionalità, accuratezza, coerenza e facilità d'uso del 
Software utilizzato in ogni test come pure alla documentazione ad esso 
associata. I risultati di tutti i programmi di prova e di altri test, inclusi 
qualsiasi suggerimento, incoerenza e/o problema, devono essere registrati 
dettagliatamente (compresa la configurazione del sistema, e così via) e devono 
essere inviati a SUSE con cadenza settimanale mediante l'uso della 
reportistica e/o strumenti forniti e/o indicati da SUSE. Questi metodi e 
strumenti possono comprendere, ma non essere limitati a, strumenti basati sul 
Web, posta elettronica, fax, posta convenzionale e/o telefono. Per permettere 
la rapida risoluzione dei problemi, l'Utente acconsente a comunicare tutti i 
problemi rilevati nel Software entro due (2) giorni dal rilevamento del 
problema, nonostante eventuali dubbi se tale problema sia dovuto ad un errore 
o ad un difetto. Se richiesto, al termine del periodo di prova beta l'Utente 
acconsente a redigere un rapporto scritto che riassuma i test eseguiti, le 
proprie impressioni generali sul Software e gli usi potenziali del Software 
all'interno del proprio ambiente. L'Utente acconsente a completare e 
restituire entro la data e con il mezzo specificati i questionari che potrebbe 
ricevere sull'esecuzione dei programmi di prova e ad altri aspetti del 
Software.

DIRITTI DI PROPRIETÀ 

All'Utente non viene trasferito alcun titolo o diritto di proprietà sul 
Software. SUSE e/o i suoi concessori di licenza possiedono e detengono tutti i 
titoli e i diritti di proprietà intellettuale del Software, inclusi quelli di 
adattamento o copia. L'Utente acquisisce solo una licenza per l'uso del 
Software.

ESCLUSIONI DI GARANZIA

IL SOFTWARE E LE ALTRE INFORMAZIONI RISERVATE SONO FORNITE ALL'UTENTE "COSÌ 
COME SONO" SENZA ALCUN TIPO DI GARANZIA. I RISCHI DERIVANTI DAI RISULTATI E 
DALLE PRESTAZIONI DELLE INFORMAZIONI RISERVATE SONO INTERAMENTE A CARICO 
DELL'UTENTE. SUSE NON RILASCIA ALCUN TIPO DI GARANZIA ESPLICITA O IMPLICITA, 
INCLUSE, IN VIA ESEMPLIFICATIVA, LE GARANZIE IMPLICITE DI COMMERCIABILITÀ, 
IDONEITÀ PER UNO SCOPO PARTICOLARE, PROPRIETÀ E DI NON VIOLAZIONE. SUSE NON 
GARANTISCE CHE IL SOFTWARE CORRISPONDA AI REQUISITI DELL'UTENTE O CHE IL 
FUNZIONAMENTO DEL SOFTWARE NON SUBIRÀ INTERRUZIONI. Alcune giurisdizioni non 
consentono determinate esclusioni e limitazioni di garanzia, pertanto alcune 
parti delle suddette limitazioni potrebbero non essere applicabili all'Utente. 
Benché la presente garanzia limitata riconosca all'Utente diritti specifici, è 
possibile anche che l'Utente abbia anche altri diritti che variano a seconda 
dei paesi.

Prodotti non SUSE. Il Software può includere o può essere fornito con hardware 
o altri programmi software concessi in licenza o venduti da licenzianti 
diversi da SUSE. SUSE NON GARANTISCE PER PRODOTTI NON SUSE. TALI PRODOTTI 
VENGONO FORNITI "COSÌ COME SONO". QUALSIASI SERVIZIO DI GARANZIA PER PRODOTTI 
DI TERZE PARTI VERRÀ FORNITO DAL RELATIVO CONCESSORE DI LICENZA IN CONFORMITÀ 
ALLE CONDIZIONI DI GARANZIA DEFINITE DALLO STESSO.

LIMITAZIONE DI RESPONSABILITÀ

Perdite consequenziali. IN NESSUN CASO SUSE O ALCUNO DEI SUOI CONCESSORI DI 
LICENZA, FILIALI O DIPENDENTI POTRÀ ESSERE RITENUTO RESPONSABILE DI DANNI 
SPECIFICI, INCIDENTALI, CONSEQUENZIALI, INDIRETTI, COLPOSI, ECONOMICI O MORALI 
DERIVANTI DALL'USO O DAL MANCATO USO DEL SOFTWARE, INCLUSI, SENZA ALCUNA 
ESCLUSIONE, I DANNI DERIVANTI DAL MANCATO GUADAGNO, DANNI COMMERCIALI O 
PERDITE DI DATI, PER QUANTO A CONOSCENZA DELLA POSSIBILITÀ DI TALI DANNI.
Danni diretti. LA RESPONSABILITÀ COMPLESSIVA DI SUSE PER EVENTUALI DANNI 
DIRETTI A PROPRIETÀ O PERSONE (CAUSATI DA UNO O PIÙ INCIDENTI) NON POTRÀ 
SUPERARE 1,25 VOLTE IL PREZZO DI ACQUISTO DEL SOFTWARE CHE HA CAUSATO IL DANNO 
[O 50 DOLLARI USA SE IL SOFTWARE È STATO FORNITO GRATUITAMENTE]. Le esclusioni 
e le limitazioni di cui sopra non si applicano alle richieste di danni 
relative ad incidenti mortali o infortuni personali. Nelle giurisdizioni che 
non ammettono esclusioni o limitazioni della responsabilità per danni, la 
responsabilità di SUSE sarà limitata o esclusa nella misura massima consentita 
dalla legge.

TERMINI GENERALI

Supporto. La fornitura di assistenza per il Software non costituisce un 
obbligo per SUSE tranne se espressamente specificato in questo documento. 
Test di benchmark. Le presenti limitazioni relative all'esecuzione dei test di 
benchmark sono applicabili all'Utente nel caso in cui questi sia uno 
sviluppatore o un concessore di licenza software o esegua test sul Software 
alle dipendenze o per conto di uno sviluppatore o di un concessore di licenza 
software. L'Utente non potrà, senza previo consenso scritto di SUSE che non 
sia ragionevolmente negato, pubblicare o divulgare a terze parti i risultati 
dei test di benchmark del Software. Se i licenzianti di prodotti con 
funzionalità simili al Software, o in concorrenza con esso ("Prodotti 
simili"), oppure gli Utenti che agiscono per conto di tali licenzianti 
pubblicano o divulgano informazioni relative ai test di benchmark eseguiti sul 
Software in violazione di questa limitazione, nonostante eventuali clausole 
discordanti nel contratto di licenza per l'Utente finale del Prodotto simile e 
in aggiunta a qualsiasi altro rimedio a disposizione di SUSE, SUSE avrà il 
diritto di valutare le prestazioni dei Prodotti simili e di divulgare e 
pubblicare tali informazioni e con il presente documento l'Utente dichiara di 
disporre dell'autorità di concedere tale diritto a SUSE.
Open source. Nessun elemento del presente Contratto limiterà o in alcun modo 
pregiudicherà i diritti o gli obblighi dell'Utente o le condizioni a cui 
l'Utente potrà essere soggetto, in conformità a eventuali licenze open source 
per qualsiasi codice open source contenuto nel Software.
Nessun impegno all'acquisto. Questo Contratto Beta non costituisce un impegno 
da parte dell'Utente ad acquistare licenze per la versione commerciale di 
questo Software. Qualsiasi acquisto di questo tipo sarà comprovato 
dall'emissione di un ordine di acquisto formale.
Trasferimento. Questo Contratto Beta non può essere trasferito o concesso 
senza previo consenso scritto di SUSE.
Legge applicabile e foro competente. Questo Contratto Beta è regolato dalle 
leggi dello Stato dello Utah negli Stati Uniti. Qualsiasi azione legale 
relativa a tale Contratto Beta potrà essere fatta valere esclusivamente 
davanti al foro competente dello Stato dello Utah. Se, tuttavia, l'Utente è 
residente in un paese membro dell'Unione Europea e dell'EFTA (European Free 
Trade Association), il presente Contratto Beta è regolato dalle leggi di tale 
paese e qualsiasi azione legale dovrà essere fatta valere esclusivamente 
davanti al foro competente di tale paese.
Indivisibilità dell'accordo. Il presente Contratto definisce tutti i termini 
dell'accordo tra l'Utente e SUSE e può essere rettificato o modificato solo 
per iscritto mediante un accordo accettato dall'Utente e da un rappresentante 
autorizzato di SUSE. NESSUN CONCESSIONARIO DI LICENZE, DISTRIBUTORE, 
RIVENDITORE, CONCESSIONARIO, RAPPRESENTANTE O DIPENDENTE POTRÀ MODIFICARE IL 
PRESENTE CONTRATTO O FORNIRE DICHIARAZIONI O PROMESSE DIVERSE O AGGIUNTIVE 
RISPETTO AI TERMINI E ALLE CONDIZIONI INDICATI NEL PRESENTE CONTRATTO. 
Rinuncia. Nessuna rinuncia a un qualsiasi diritto concesso da questo Contratto 
Beta sarà effettiva a meno che non venga riportata per iscritto e firmata da 
un rappresentante autorizzato della parte vincolata. Nessuna rinuncia a un 
qualsiasi diritto passato o presente derivante da violazione o inadempienza 
potrà essere considerata come rinuncia a un qualsiasi diritto futuro 
risultante da questo Contratto Beta.
Indipendenza delle previsioni contrattuali. Se una qualsiasi clausola del 
presente Contratto Beta non è valida o è inapplicabile, verrà interpretata, 
limitata, modificata o, se necessario, eliminata, nella misura necessaria, in 
modo da garantirne la validità o l'applicabilità, senza che ciò abbia alcun 
effetto sulle altre clausole del Contratto Beta.
Conformità con le leggi sull'esportazione. Qualsiasi informazione tecnica o 
prodotto fornito in base a questo Contratto può essere soggetto ai controlli 
statunitensi relativi alle esportazioni e alle leggi sul commercio in vigore 
in altri paesi. Le parti si impegnano a rispettare le norme di esportazione e 
a ottenere le licenze necessarie o le autorizzazioni per l'esportazione, la 
ri-esportazione o l'importazione delle merci. Le parti si accordano a non 
esportare o riesportare entità presenti nella lista dei prodotti e dei servizi 
esclusi dall'esportazione in vigore negli Stati Uniti, nonché a non esportare 
o riesportare verso paesi su cui grava l'embargo o facenti parte dell'elenco 
dei paesi terroristi, come specificato nelle leggi sull'esportazione degli 
Stati Uniti. Le parti accettano inoltre di non utilizzare i beni per impieghi 
finali vietati di tipo nucleare o missilistico o di armamento chimico e 
biologico. Si prega di consultare la pagina Web del Bureau of Industry and 
Security (Dipartimento Industria e Sicurezza) www.bis.doc.gov prima di 
esportare i prodotti SUSE dagli Stati Uniti. Fare riferimento al sito 
https://www.suse.com/company/legal/ per maggiori informazioni 
sull'esportazione del software SUSE. Su richiesta, SUSE fornirà all'Utente 
informazioni specifiche relative alle limitazioni applicabili. Tuttavia, SUSE 
non si assume alcuna responsabilità per il mancato ottenimento delle 
necessarie autorizzazioni all'esportazione da parte dell'Utente. Installando, 
scaricando o utilizzando in altro modo questo Software, l'Utente è tenuto a 
dichiarare quanto segue: Si certifica che questa copia di valutazione/Beta 
Test del Software verrà esclusivamente utilizzata per scopi di Beta Test e non 
sarà noleggiata, fornita in leasing, venduta, concessa in sublicenza, 
assegnata o trasferita in alcun modo. Inoltre, si certifica che non verrà 
trasferito o esportato alcun prodotto, processo o servizio che costituisce il 
prodotto diretto del software di Beta Test.
Limitazioni dei diritti del Governo degli Stati Uniti. L'uso, la duplicazione 
e/o la distribuzione del presente Software a uffici del Governo degli Stati 
Uniti sono soggetti alle limitazioni specificate in FAR 52.227-14 (giugno 
1987) Alternate III (giugno 1987), FAR 52.227-19 (giugno 1987) o DFARS 
252.227-7013 (b)(3) (Nov 1995) o altre clausole successive. Il 
contraente/produttore è SUSE LLC, 404 Wyman Street, Waltham, MA 02415.
Altre disposizioni. L'applicazione della Convenzione delle Nazioni Unite sui 
contratti per la vendita internazionale di beni è espressamente esclusa.

(c) 2013 SUSE LLC o relative società affiliate. Tutti i diritti riservati.
(020314)



